---
title: Ny elev
aliases: 
  - Ny elev
lang: nb-NO
authors:
  - Sondre Grønås
tags:
  - Tips
created: 2023-07-16 22:34:11
updated: 2023-07-16 22:34:16
---
# Ny elev
Velkommen som ny elev til Vågen VGS! Her er en kort oversikt over tips til deg som ny elev. Dersom du likevel har spørsmål, eller ønsker at vil tilføyer noe på denne siden, så kan du gjerne ta kontakt med oss via https://www.vaagen.vgs.no/hovedmeny/skolen-var/kontakt-oss/!

## Utstyr
Alle elever i Rogaland Fylkeskommune skal ha en egen bærbar datamaskin til bruk på skolen. Denne må du selv sørge for å skaffe deg til skolestart. Dersom du ønsker, har fylkeskommunen en rammeavtale med både Komplett og Eplehuset for innkjøp av Windows og Mac maskiner til en rabbatert pris. Oversikt over modeller og prisliste kan du finne her: https://www.rogfk.no/vare-tjenester/skole-og-utdanning/opplaring-i-skole/elev-pc-og-ikt/pc-ordningen/bestille/

Når det gjelder pris er som regel Windows varianten vanskelig å slå i ytelse per krone, og er generellt sett et godt tilbud. Likevel vil enkelte programvarer være bedre optimalisert for Mac, og kvaliteten på skjermen er generelt bedre i denne prisklassen.

> [!VIDEO]+ Anbefalt data mediefag
> I mediefagene på Vågen bruker vi kreative applikasjoner fra Adobe Creative Cloud som kan være krevende å kjøre optimalt for en Windows laptop uten dedikert grafikk. På en Macbook derimot er programvaren bedre optimalisert Apples fastvare, og en får i tillegg en bedre skjerm med på kjøpet.
> 
> I utgangspunktet er ikke Windows alternativet godt nok egnet for de aller tyngste oppgavene, men man vil klare seg gjennom skolehverdagen med både PC og Mac modell som tilbys. For prosjekter med ekstra behov har skolen også egne redigeringsmaskiner som kjører Windows.
> 
> Basert på alternativene som tilbys gjennom pc-ordningen, vil Macbooken være bedre egnet til bruk i mediefag.

> [!CODE]+ Anbefalt data IT
> I IT-fagene er det ingen spesifikke krav til operativsystem eller maskintype, her kan personlige preferanser prioriteres. Enkelte arbeidsoppgaver kan være enklere å utføre på en Mac, men Windows maskiner vil ofte være mer fleksible.
> 
> I VG2 IT-fag får man tilgang til både Windows og Linux maskiner i klasserommet.

> [!TECH]+ Andre maskinvalg
> Dersom du ønsker å se på andre modeller, er dette tekniske spesifikasjoner vi anbefaler:
> - **Windows:** Min. 16 GB Ram, Min. 256 GB lagring, Minimum 4C/8T (12th gen Intel / AMD 6000 series eller nyere)
> - **Mac:** Min. 8 GB Ram, Min. 256 GB lagring, ARM-prosessor (M1 eller nyere)
> 
> Merk at enkelte butikker vil mest sannsynlig kunne tilby studentrabatt utenom PC-ordningen.
> 
> **OBS:** I utgangspunktet er 256 GB med lagring i det minste laget, det kan bli litt trangt om plassen. Dersom en har mulighet til å oppgradere lagringen til minimum 512 GB, så bør en gjøre det.

> [!TIP]+ Anbefalt ekstrautstyr
> På videregående skole har du rett på et utstyrsstipend, det kan du søke om her: https://lanekassen.no/nb-NO/stipend-og-lan/norge/videregaende-skole/videregaende-skole/
> 
> Ved (eller før) skolens oppstart skal du bli informert over anbefalt utstyr du bør kjøpe som skal dekkes av stipendet.
> 
> Generell anbefaling:
> - [x] USB-C hub med SD-kort leser / HDMI, for eksempel [denne.](https://www.komplett.no/product/1190733/pc-nettbrett/tilbehoer-til-laptop/dockingstasjon-usb-hub/iiglo-6-i-1-ultraslim-multiport-docking-lysegraa#)
> - [x] Minimum 1TB ekstern disk (SSD er å foretrekke, selv om prisen er høyere), for eksempel [denne.](https://www.komplett.no/product/1162412/datautstyr/lagring/harddiskerssd/ssd-ekstern/samsung-t7-ekstern-ssd-1tb-graa)
> 
> Det finnes mange alternativer å velge mellom, eksemplene som er gitt er ikke nødvendigvis beste eller billigste alternativ.

## Programvare - Vågen VGS
- [Kun Mac: RFK App Store](https://www.rogfk.no/vare-tjenester/skole-og-utdanning/opplaring-i-skole/elev-pc-og-ikt/last-ned-programmer/rfk-app-store-managed-software-center/)
- [Microsoft Office 365 - Rogaland Fylkeskommune](https://o365.rogfk.no/)
- [Adobepakken - Vågen videregående skole](https://www.vaagen.vgs.no/hovedmeny/for-elever/skolehverdag-og-ikt/ikt-og-elev-pc/programmer/adobepakken/)